---
layout: instructions
code: me134a
title: Grundläggande HTML
---

# Uppgift 1: Grundläggande HTML

## Syfte

Syftet med uppgiften är att introducera grundläggande HTML genom att ni ska skapa ett HTML-dokument. Detta genom att nyttja ett flertal HTML-element och strukturera upp dessa på ett logiskt vis.

## Uppgiften

Ni ska utforma er första hemsida. På denna sidan ska ni skriva en text som beskriver vad ni har för förväntningar på kursen och ämnet webb. Det ska också finnas en introducerande beskrivning av er själva. Sidan som helhet ska vara formaterad med en rubrik, underrubrik, ingress och brödtext. Det ska även finnas en eller flera passande bilder, en lista med tre länkar till valfria intressanta sidor och slutligen så ska det finnas en sidfot med kontaktuppgifter.

Notera att vi i detta skede ännu inte introducerat stilmallar så sidan kommer med stor sannolikhet inte vara speciellt tilltalande.

## Kravspecifikation

* Metadata
* Texten ska vara formaterad med rubrik, underrubrik, ingress (fetstilad paragraf), brödtext.
* Bild(er)
* Lista (med länkar)
* Sidfot (kursiv paragraf)
* Sidan ska valideras med hjälp av [W3C:s valideringsverktyg][validator]

Det ställs även krav på:

* Att er HTML-kod har bra struktur i form av indentering (indrag)
* Att er HTML-kod har dokumenterats genom HTML-kommentarer (t.ex för att förtydliga oklarheter i er HTML-kod)

## Länkar

* [Validator][validator]
* [Introduktion till HTML][html intro] (Mozilla)
* [Referens över HTML-element][html ref] (Mozilla)

[validator]: http://validator.w3.org
[html intro]: https://developer.mozilla.org/en-US/docs/Web/Guide/HTML/Introduction
[html ref]: https://developer.mozilla.org/en-US/docs/Web/HTML/Element
